# Projekti
Tiimi 4 - Ohjelmistoprojekti

## Scrum-syklin yleiskuvaus

Scrum on ketterän kehityksen malli, jossa projekti kulkee 1-4 viikon sykleissä eli sprinteissä. Sykli alkaa valitsemalla kehitysjonosta (backlog) sprintin aikana kehitettävä tuotteen ominaisuus. Ominaisuudet on järjestetty sprintin kehitysjonossa tärkeysjärjestykseen ja ominaisuudet kehitetään tässä järjestyksessä. Sprintin aikana tuote kehitetään valmiiksi tuoteversioksi, jonka jälkeen pidetään sprintin katselmointi. Sen aikana tuotetta tarkastellaan ja seurataan tavoitteiden edistymistä. Tämän jälkeen pidetään vielä retrospektiivi, jonka aikana on tarkoitus tarkastella sprintin toimivuutta, yhteistyötä, työnkukua jne. Tarkastelusta huomattuja muutosideoita tehokkuuden parantamiseksi otetaan seuraavissa sprinteissä käyttöön ja sykli alkaa alusta.

## Sprintit

Sprintit ovat määriteltyjä ajanjaksoja, joissa kehitystiimi keskittyy sovittuihin tehtäviin. Sprintti on yleensä 1-4 viikon mittainen aikaraja, jonka aikana tuotetaan "valmiin" määritelmän täyttävä, käyttökelpoinen ja potentiaalisesti julkaisukelpoinen tuoteversio.

![Sprint-kuva] [sprint_prosessi]

[sprint_prosessi]: https://web-static.wrike.com/cdn-cgi/image/format=auto,quality=80,width=1016,dpr=1/tp/storage/uploads/92025823-45d4-4b1c-bcef-6dffd4727344/scrum-cycle-resized.png

## Työjonot

Product Backlog: Koko tuotteen ominaisuuslista, joka sisältää kaikki tulevaisuudessa toteutettavat toiminnot, korjaukset ja parannukset. Tuoteomistaja priorisoi product backlogin.
Sprint Backlog: Valikoima tehtäviä product backlogista, jotka tiimi on sitoutunut toteuttamaan tulevan sprintin aikana. Sprint backlog muodostetaan sprintin suunnittelukokouksessa.

## Roolit

Scrum-tiimi sisältää erilaisia rooleja, muttei kuitenkaan hierarkioita tai alaryhmiä. Koko tiimi on vastuussa projektin toteutumisesta, mutta muutamia vastuualueita on jaettu nimettyihin rooleihin. 

1. **Scrum Master**

    Scrum master vastaa siitä, että
    - Scrum-oppeja noudatetaan
    - tiimin tehokkuudesta    

2. **Tuoteomistaja**

    Tuoteomistaja vastaa 
    - tuotteen vision määrittelystä ja 
    - product backlogin ylläpidosta. 
    
    Tuoteomistaja priorisoi backlogin tehtävät ja on vastuussa siitä, että tiimi ymmärtää tehtävien tavoitteet ja vaatimukset.

3. **Kehitystiimi**

    Kehitystiimi on itsenäinen, moniammatillinen ryhmä, joka suunnittelee, toteuttaa ja testaa tuotteen ominaisuuksia. Kehitystiimi tekee yhteistyötä saavuttaakseen sprintin tavoitteet.

## Kokoukset

Sprintin suunnittelukokous: Määritellään sprintin tavoitteet ja valitaan sprint backlog. Kokoukset pidetään tiistaisin klo 14 - 17 luennon jälkeen joustavasti. 
Päivittäinen scrum (Daily Stand-up): Tiimi koordinoi päivän/viikon tehtäviä Teams-kanavan kautta ja tunnistaa mahdolliset esteet. Tiimi voi sopia viikolle tarvittaessa lyhyitä 15 minuutin tapaamisia.
Sprintin katselmointi: Sunnuntaisin klo 18 esitellään sprintin aikana valmistuneet työt ja kerätään palautetta muilta tiimin jäseniltä (norm. sidosryhmiltä).
Retrospektiivi: Tiistaisin klo 14 arvioidaan menneen sprintin prosesseja ja työskentelytapoja sekä suunnitellaan parannuksia seuraavaan sprinttiin.

## Miksi Scrum toimii?

Scrum on iteratiivinen projektinhallintamalli, jonka tarkoitus on mahdollistaa tuotteen kehityksen joustavuus ja parantaa yhteistyötä. Pakolliset mutta lyhyinä pidettävät palaverit kehittävät käytettyjä menetelmiä ja projektin etenemistä tarkastellaan säännöllisesti. Näin yllättäviin muutoksiin pystytään paremmin vastaamaan ja turhaan tehty työ vähenee, kun muutoksia voidaan tehdä tuotekehityksen aikana. Ominaisuuksien asettaminen tärkeysjärjestykseen varmistaa, että kriittisimmät ominaisuudet valmistuvat ensin.